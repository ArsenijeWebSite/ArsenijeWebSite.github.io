
<!DOCTYRE html>
<html>
	<body>
	<P><b>
	ОПШТИ УСЛОВИ ПУТОВАЊА </b>
	<br><br><br>
На основу члана 56. Закона о туризму („Сл. гласник РС“ бр. 36/2009 , 88/2010 и и 84/2015) директор туристичке агенције“ Арсеније“ –а д.о.о. из XXXXX, Булевар XXXXXX, дана 08.01.2017.год. утврђује следеће:  
	
ОПШТЕ УСЛОВЕ ПУТОВАЊА
<br><br>
Убеђени смо да никаквих спорова између путника и агенције Арсеније неће бити, а уколико се ипак појави проблем да ће одмах бити и решен разговором и договором између путника и представника агенције у складу принципима фер пословања, и узајамног поштовања и уважавања. Ипак закон прописује сет компликованих правила која су агенције дужне да предоче путнику, што ми и чинимо у тексту доле. 
<br><br>
1. ПРЕДУГОВОРНО ОБАВЕШТАВАЊЕ<br><br>
Својим потписом на уговору – потврди о путовању, путник потврдјује да су му уручени Општи услови путовања (ОУП) и програм путовања, као и услови осигурања, који чине саставни део уговора, те да се са истима претходно упознао (као и лица која су назначена у уговору), а закључењем уговора и сагласио, да је упознат са факултативним могућностима путног осигурања, осигурања од отказа и осигурања пртљага, као и излетима за чије изводјење је одговоран локални партнер. Одредбе ових Општих услова путовања чине саставни део уговора између путника и директора туристичке агенције “Арсеније“ као " организатора путовања и обавезујуће су за обе уговорне стране, осим одредби дефинисаних посебним писаним уговором или програмом. Организатор је у обавези да, пре закључења уговора, обавести путника о свакој промени података из програма, у писменој форми, или на трајном носачу (трајном медијуму) који је лако доступан путнику. У случају постојања разлике између пријаве путника и измењеног предлога организатора, нови Програм се сматра новим предлогом и обавезује организатора наредних 48 часова. Уколико путник не обавести организатора у наведеном року да ли прихвата новоучињени Програм - понуду, уговор се сматра раскинутим. Организатор путовања је пре потписивања уговора, упознао путника са називом и адресом лица са којим је закључио уговор о гаранцији путовања, за случај инсолвентности. 
<br><br>
2. ПРИЈАВЕ И УПЛАТЕ
<br><br>
Путник се, за путовање које организује туристичка агенција “ Арсеније“ може пријавити телефоном или електронском поштом, или у овлашћеним агенцијама (у даљем тексту посредник). Када агенција посредник у програму, ( који мора бити у потпуности идентичан са програмом организатора, без икаквих измена или допуна) и потврди о путовању, не назначи својство посредника и не наведе број и категорију лиценце организатора, или пак програм измени, одговара за извршење програма путовања као организатор. Пријава постаје пуноважна када је потврдјена од службе резервација, уз обавезно закључење писменог уговора (потврде) о путовању, који може бити и у електронској форми сходно чл. 3. Закона о електронском потпису. Својим потписом на уговору - потврди о путовању путник потврдјује да је упознат са садржином Општих услова путовања и програмом путовања, као и условима осигурања, који чине саставни део уговора, те да исте прихвата. Приликом пријаве, путник је дужан уплатити обавезну аконтацију, у висини од 50% цене аранжмана, уколико нешто друго није предвидјено програмом путовања, а остатак до пуног износа уговорене цене, доспева за наплату 20 дана пре почетка путовања, уколико програмом путовања није одредјен другачији рок. Уколико путник, у року предвидјеном уговором, програмом путовања, или овим Општим условима путовања, не изврши уплату у целости, сматра се да је путовање отказао, у ком случају се примењују одредбе тач. 11 ових услова. Уговор о путовању производи правно дејство не само у односу на путника који је исти формално закључио и потписао, већ и према остлим корисницима аранжмана назначеним у уговору, тако да се уплата аконтације, отказ и правне последице истог, и др.односе на све путнике. Ово се посебно односи на претходно упознавање са програмом и Општим условима путовања и осигурања, те се сматра да су исти уручени и прихваћени од стране свих путника из уговора. 
<br><br>
3. ОБАВЕЗЕ И ПРАВА ОРГАНИЗАТОРА ПУТОВАЊА<br><br>
Организатор путовања је дужан понашати се са пажњом доброг организатора како у погледу услуга које извршава сам, тако и при избору лица којима је поверено извршавање појединих услуга. Поред тога, организатор путовања је у обавези: - да са путником закључи писмени уговор о путовању; - да путнику стави на располагање писмени програм путовања, опште услове путовања, опште услове осигурања, као и да га упозна са могућношћу и понудом различитих видова осигурања; - да се стара о правима и интересима путника сагласно добрим пословним обичајима у овој области; - да изврши путнику повраћај реалне разлике у цени поводом благовременог и основаног писменог приговора због потпуног или делимичног неизвршења услуга обухваћених програмом путовања, све у складу са законом, Општм условима туристичке агенције“ Арсеније“ - да путнику, непосредно пре поласка на пут достави име, адресу и број телефона локалног представника,односно локалне агенције,ино партнера организатора, и телефон, а изузетно и по потреби адресу организатора за нужну помоћ путнику. - не одговара за услуге пружене путнику од стране других лица ван програма, - све усмене и било које друге врсте информације, које се разликују од оних које су садржане у програму, уговору или посебном уговору и овим општим условима путовања, не обавезују организатора и не могу бити основ за истицање приговора или рекламације путника. -организатор задржава право да путем "Ласт минуте" понуде прода своје слободне капацитете по ценама које су другачије од оних у ценовнику. Странке које су уплатиле аранжман по ценама објављеним у овом ценовнику немају право да потражују надокнаду на име разлике у цени. У случају склапања уговору по систему "Ласт минуте" и "Но наме" путник нема право приговора на смештај. 
<br><br>
4. ПРАВА И ОБАВЕЗЕ ПУТНИКА<br><br>
Право је и дужност путника да се детаљно упозна са програмом путовања, као и са садржином ОУП и услова осигурања, што приликом закључења уговора о путовању, путник ( у своје име и у име корисника за чије потребе врши уплату ) потврдјује, прихватањем клаузуле садржане у уговору. Путник је у обавези да уплати уговорену цену аранжмана под условима и на начин предвидјен уговором и програмом путовања. Путник је дужан да, на тражење организатора, благовремено достави све податке и исправе потребне за организовање путовања, а посебно за прибављање виза, превозних карата, резервацију за смештај и сл. Путник гарантује да он лично, његове исправе, пртљаг испуњавају услове одредјене позитивним прописима наше земље, прописима одредишне земље, као и земаља кроз које се врши транзит ( гранични, царински, санитарни, монетарни и други прописи ). Путник одговара за штету коју причини организатору путовања или трећим лицима, кршењем наведених законских и административних прописа. Путник може одредити друго лице да уместо њега користи аранжман ( уз услов да то лице задовољава захтеве предвидјене за одредјено путовање) у ком случају је путник у обавези организатору путовања накнадити стварне трошкове проузроковане заменом. Путник је у обавези да добронамерно сарађјује и стрпљиво сачека временски оквир од 24-48 х да се оправдани приговор отклони ( квар фрижидера, нестанак струје или воде, лоше очишћен апартман и др.). Приликом одабира дестинације, а пре закључења уговора, путник је дужан да се информише, преко сајта Министарства спољних послова Р. Србије (www.мфа.гов.рс) или на други начин, о земљама тзв. високог или умереног ризика, као и о свим другим чињеницама које би, у конкретном случају, могле бити релевантне, за избор и реализацију путовања. Такође молимо путнике да се пре избора дестинације а пре одабира програма упознају са важећим прописима,правилима, обичајима и забранама на дестинацији ( начин одевања, конзумирање алкохолних пића, забрани пушења...) Сматра се да је путник, приступивши закључењу уговора, упознат са релевантним околностима, које, уколико су постојале у време закључења уговора, не могу имати правни значај промењених околности, у смислу важећих градјанскоправних прописа. Да се најкасније 24 сата али не раније од 48 сати информише код водича-представника о тачном времену повратка. 
<br><br>
5.ЦЕНА, САДРЖАЈ И ТРАЈАЊЕ АРАНЖМАНА<br><br>
Цене су објављене у програму путовања, исказане су у страној валути, а обрачун уплата врши се у динарима, у земљи. Плаћање је искључиво у динарској противвредности по продајном курсу пословне банке организатора путовања - (Адико банк), за ефективу, на дан уплате, ако у програму путовања није другачије предвиђено организатор може да предвиди да услуге које се искључиво користе у иностранству ( факултативни излети, улазнице на локалитетима и сл. ) путник плаћа директно иностраној агенцији - трећем лицу, у иностранству. Цене су утврдјене на основу уговора са нашим ино партнерима и НЕ МОРАЈУ одговарати ценама објављеним на лицу места - дестинацији, где путник борави, те евентуална разлика у цени, не може бити предмет рекламације. Путник је дужан цену исплатити онако како је уговорено, те евентуалне рекламације и приговори на квалитет извршених услуга, не могу утицати на уговорену обавезу путника, нарочито у случају уплате цене у ратама, већ се у том случају имају применити одредбе тач.12. ових ОУП. Цена аранжмана, по правилу (уколико нешто друго није назначено у програму путовања) обухвата: услуге превоза, хотелске и угоститељске услуге, и трошкове организације путовања. Цена аранжмана, по правилу, НЕ обухвата, ако нешто друго није уговорено: - факултативне излете, - аеродромске таксе и друге таксе - трошкове прибављања и издавања виза - услуге представника, водича,локалног водича - улазнице за објекте који се посећују - осигурање путника и пртљага, које се уговара посебно - додатне услуге роом сервис, коришћење собног бара, клима уредјаја, спортске, лекарске, телефонске услуге, коршћење лежаљки и сунцобрана, трошкове смештаја у једнокреветној соби, соби са посебним карактеристикама, посебне оброке и друге видове посебних ванстандардних услуга и сл. Садржај путовања је целина услуга, описаних и понудјених у програму путовања, које организатор пружа током путовања, за које је објавио јединствену цену путовања. Све врсте додатних услуга, специфичног квалитета ( једнокреветна соба, додатни оброци и сл. ) које нису предвидјене програмом путовања, а за које је путник заинтересован, путник је у обавези посебно писмено уговорити са организатором, пре путовања, уколико је организатор у могућности да обезбеди реализацију таквих посебних услуга. Уколико путник захтева посебну услугу за време путовања, ван програма, плаћа је на лицу места представнику стране агенције- трећег лица, у валути земље у којој се налази, а организатор није одговоран за услуге које пружи и наплати страна агенција, у иностранству, односно непосредни пружалац услуга, а које нису биле предвидјене програмом путовања, нити обухваћене писменим уговором о путовању. Факултативни излети нису саставни део програма путовања, и представљају засебан уговор закључен са организатором излета, иностраном агенцијом, (која врши и наплату трошкова факултативе, у ефективи, у иностранству ) по коначном избору самог путника, тако да организатор не може бити одговоран за факултативне изелете, нити друге видове факултативних програма. Према правилима организатора факултативног излета (ино агенције) не појављивање у заказано време, сматра се одустанком од факултативног излета, и путник нема право на пвраћај уплаћених средстава. Трајање аранжмана одредјено је бројем календарских дана, рачунајући од дана почетка до дана завршетка путовања, а не бројем часова измедју часа поласка и повратка. Време поласка, доласка као и трајање путовања је условљено процедурама на граничним прелазима, стањем на путевима, дозволама надлежних власти, на које организатор не може утицати, те због тога наведени разлози не могу бити предмет приговора путника. Код авио аранжмана, уговорено време почетка путовања је састанак путника на аеродрому, 2 часа раније у односу на прво објављено време полетања од стране авио-компаније, па у случају померања наведеног времена (што може зависити од низа околности: техничких, временских, безбедоносних услова, дозвола контроле лета и сл. ) организатор путовања, будући да на исте нема утицаја, не сноси никакву одговорност, већ се примењују важећи прописи и узансе у авио саобраћају. По правилу, одлазак и долазак авиона код чартер летова је у касним вечерњим, ноћним или пак раним јутарњим сатима, па ако је путнику обезбедјен уговорени први или последњи оброк у виду тзв.хладног оброка у смештајном објекту или ван истог ( нпр. у авиону ) има се сматрати да је програм путовања у целости извршен. За путовање аутобусом, уговорено време почетка путовања је састанак путника на месту поласка аутобуса првог дана путовања, по правилу, 30 минута пре објављеног времена поласка . Следствено напред наведеном, први и последњи дан су предвидјени за путовање (а код неких видова превоза путовање може трајати и више дана ) и НЕ подразумевају одредјено временско трајање боравка у хотелу или месту опредељења- већ само означавају дан почетка и завршетка путовања, ради чега корисник услуга нема право на приговор због, примера ради, вечерњег, ноћног или раног јутарњег лета, уласка у собу у касним вечерњим часовима, напуштања хотела у раним јутарњим часовима и слично. Код аранжмана који укључују превоз авионом, након куповине авио карата немогуће је рефундирање истих и у том случају важе услови авио компанија-авио превозника. Код аранжмана који укључују превоз лоw цост авио компанија, у случају одлагања лета, отказа или губитка конекције путници су дужни да сами плате новонастале трошкове и агенција не може да утиче на околности које су ван њеног домета. Цене лоw цост аранжмана подложне су променама и по уплати аванса се проверавају тарифе и путнику се потврђује цена аранжмана. Агенција не сноси одговорност услед промена авио конекција од стране авио компаније-авио превозника. 
<br><br>
6. ПРОМЕНА ЦЕНЕ И ПРАВО НА ОТКАЗ ЗБОГ ПОВЕЋАЊА ЦЕНЕ<br><br>
Цена аранжмана одредјена је ценовником важећим на дан закључења уговора, те обавезује уговорне стране, изузев у законом предвидјеним случајевима, када организатор може захтевати повећање цене. Организатор путовања може захтевати повећање уговорене цене ако је након закључења уговора дошло до промене у курсу размене валуте, или до промене у тарифама превозника које утичу на цену путовања, као и у другим случајевима предвидјеним законом. О повећању цене, организатор је дужан известити путника, писмено или усмено, без одлагања, а по сазнању узрока који су довели до повећања цене. За повећање цене је потребна сагласност путника.. Уколико у назначеном року ( 8 дана) путник писмено не обавести органзатора да одустаје од уговора, сматра се да је сагласан са новом ценом. Организатор је у свако доба овлашћен да, зависно од тржишних кретања и сопствене пословне политике, умањи цену аранжмана - које умањење делује само убудуће и није од утицаја на већ закључене уговоре, па не може представљати основ било каквих захтева према организатору путовања за повраћај евентуалне разлике у цени. 
<br><br>
7. КАТЕГОРИЗАЦИЈА И ОПИС УСЛУГА<br><br>
Понудјени хотели, апартмани, други објекти, као и превозна средства у програмима туристичке агенције Арсеније описани су према службеној категоризацији домицилне земље. У програму путовања , наведена је важећа категоризација хотела, на дан закључења уговора између организатора путовања и ино партнера. У случају евентуалне накнадне промене категорије хотела, организатор путовања не сноси одговорност. Исхрана, комфор и квалитет других услуга, детерминисани су категоријом и, пре свега, ценом, а под надзором су месних туристичких управа, с тим што су стандарди смештаја и услуга различити и нису упоредиви на појединим дестинацијама., те уколико је у соби или на вратима исте истакнута друга цена или категорија у односу на каталошку путник нема право приговора нити повраћаја евентуалне разлике у цени. Све услуге наведене у програму путовања подразумевају ПРОСЕЧНЕ СТАНДАРДЕ КВАЛИТЕТА, уобичајене и специфичне за одредјене дестинације и места, те уколико путник није посебно писмено уговорио услуге другачијег обима, квалитета и карактеристика, нема основа за подношење приговора организатору. Описи садржани у понуди организатора се односе искључиво на смештајне објекте са припадајућим пратећим садржајима, а не и на шире окружење (примера ради, околне објекте, конфигурацију терена, евентуалну буку, саобраћај и сл. ). Поједини, у програму наведени садржаји, не морају бити у функцији, посебно, имајући у виду календарски период боравка као и друге параметре ( на пр. отворени базен у зимском периоду или затворени базен у летњем периоду...) а све у складу са правилима хотелијера. Организатора путовања не обавезују усмене информације, на продајним местима, које нису у складу и одступају од описа услуга датог у писменом програму путовања. Само описи услуга садржани у програмима путовања су меродавни а не и опис услуга у каталозима – публикацијама или на wеб сајтовима непосредних пружалаца услуга као нпр. хотела и других који нису обухваћени датим програмом. Очигледне грешке, штампарске, рачунске и сл. не могу имати обавезујући карактер. Услуге туристичког водича, туристичког пратиоца, локалног туристичког водича и туристичког аниматора или локалног представника организатора предвиђене програмом путовања не подразумевају њихово целодневно и континуирано присуство, већ само контакт и неопходну помоћ путнику по унапред утврђеним терминима периодичног дежурства објављених на огласној табли или на други прикладан начин. Инструкције и упутства туристичког водича, туристичког пратиоца или представника организатора (посебно у вези са временом полазака, превозом, смештајем, законским и другим прописима и др.) обавезују путника а непридржавање поменутих инструкција представља повреду ових општих услова и све евентуалне последице и штету у таквом случају сноси путник у целости. Медјутим, представник организатора, пратилац или водич није овлашћен доносити одлуку о евентуалној неопходности за медицинску помоћ путнику, или пак интервенцију полиције и слично, већ одлуку о томе доноси искључиво путник, по сопственом нахођењу и потреби, у сваком конкретном случају. Промена или одступања појединих услуга које нису проузроковане вољом организатора су дозвољене уколико се не одражавају негативно на целокупни концепт уговореног путовања. Уколико из наведених разлога, лет авиона треба да буде премештен на други аеродром или место, организатор сноси све трошкове алтернативног превоза најмање у висини возне карте 2. класе. Уколико пре започињања путовања дође до промене смештајног објекта која није проузрокована кривицом организатора, путник је дужан да без накнаде, односно смањења цене уговореног аранжмана прихвати понуђену замену, уколико је у истом месту и исте или више категорије, осим у случају да жели да, због промене, одустане од путовања, што је могуће без примене тачке 11. Општих услова путовања. У том случају, евентуална виша цена ванпансионске потрошње и 4 бакшиша у хотелу исте или више категорије не може бити предмет рекламације путника. Када треће лице ступа на место лица које је резервисало одређену туристичку услугу, организатор има право на накнаду за настале стварне трошкове промене. Путник и лице које ступа на његово место солидарно одговарају за плаћање уговорене цене и трошкове замене путника. Организатор неће прихватити замену путника ако промена није благовремена, ако постоје посебни захтеви у односу на путовање или није у складу са законском или другом правном регулативом. 
<br><br>
8. СМЕШТАЈ У СОБЕ / АПАРТМАНЕ И ИСХРАНА<br><br>
8.1. Смештај :Распоред соба / апартмана одређује рецепција у месту боравка. Хотели који су у понуди, могу бити састављени од више истих или различитих смештајних објеката и јединица. Уколико путник није изричито уговорио собу или апартман посебног положаја и одлика, прихватиће било коју службено регистровану собу /апартман у поједином објекту описаном у каталогу и ценовнику, без обзира на посебне захтеве самог путника у односу на положај објекта, спратност, близину буке, паркинга и сл. као и на то да ли се соба налази у централној згради или неком другом објекту у оквиру смештајног капацитета, и сл. Путници могу да се одлуче за врсту услуге /најам, ноћење са доручком, полупансион, пун пансион, алл инцлусиве, алл инцлусиве лигхт, алл инцлусиве супериор, алл инцлусиве ултра супериор, коришћење клима уредјаја и др. / само приликом резервације аранжмана. Уколико је могуће, организатор путовања ће настојати да изадје у сусрет путнику и задовољи његове додатне захтеве у погледу смештаја ( комфор, оријентација собе и сл. ) али не може гарантовати испуњење додатних захтева, који нису писмено уговорени. Квалитет услуге, локални превоз разноврсност и квантитет хране одредјен је званичном категоријом објекта, висином цене, локалним обичајима на одредјеној дестинацији, без обзира да ли се ради о услуживању по принципу шведског стола или менија. Услуге алл инцлусиве, алл инцлусиве лигхт, алл инцлусиве супериор, алл инцлусиве ултра супериор и др. подразумевају услуге по интерним хотелским правилима( пружају се од тренутка уласка у хотел, до тренутка напуштања ) и не морају бити идентичне, ни у оквиру исте категорије, на истој дестинацији. Доручак и вечера, уколико другачије није назначено у програму путовања, подразумевају континентални доручак, а вечеру мени. Садржаји хотела, дати у опису који прати програм путовања, побројани су на основу званичних службених података. Принцип функционисања клима уређаја разликује се у зависности од дестинације, објекта и календарског периода у току године, и не мора подразумевати непрекидан рад у току 24 часа. Клима уређаји могу бити централни или појединачни и врло често производе шум или буку приликом свог рада, у соби или кабини (централни) или у соби и на терси (појединачни), за шта организатор не моиже бити одговоран. Трокреветне и четворокреветне собе (или апартмани ) су чак и у хотелима више категорије, по правилу, на бази стандардне двокреветне собе са једним, односно два помоћна лежаја, који су, по правилу, дрвене или металне конструкције, на расклапање, што у битном може погоршати квалитет смештаја. На захтев путника, организатор може ( уколико хотел има расположивих капацитета ) обезбедити смештај у трокреветној соби, али путник унапред мора имати у виду да је комфор, па самим тим и квалитет смештаја у овим собама лошији, ради чега накнадни приговори путника који се тичу напред наведеног ( величине собе, слободног простора и сл. ) не могу бити основани. Организатор путовања, као ни непосредан извршиоц услуга не сноси одговорност услед могућег нестанка струје или воде како у одабраном објекту, тако и на одабраној дестинацији, који су узроковани разлозима ван утицаја организатора путовања . У већини објеката се користи систем соларних плоча за загревање воде, што подразумева нешто нижу температуру топле воде, у односу на уобичајену, као и мањи притисак топле воде у одредјеним периодима дана, а у односу на капацитет објекта. По правилу, вода из водовода није предвидјена за пиће, али се иста, без обзира на евентуални другачији састав, мирис и укус или евентуални салинитет, сматра хемијски и бактериолошки исправном, за све друге потребе. У земљама (Грчка, Италија, Шпанија и другим) у којима су канализационе цеви уже него у Србији, бацање отпадака и тоалет папира у WЦ шољу је у свим објектима забрањено. У случају загушења, путник сноси трошкове отпушавања инсталације. Кућни љубимци могу боравити у смештајном објекту и јединици, само уколико је то назначено у уговору и ваучеру. Боравак кућних љубимаца без претходне најаве и уговарања није дозвољено и власник смештајног објекта или организатор могу том путнику отказати смештај и у том случају ће бити наплаћен целокупан износ смештаја без обзира на краћи или ускраћени боравак, Смештајну јединицу у којој путник борави, дужан је оставити у затеченом стању као у доласку, чисту, уредну и неоштећену. У истој је строго забрањен боравак, без дозволе, особа које нису корисници истог смештајног објекта. У супротном власник смештајне јединице или организатор имају право отказа смјештаја путнику. У смештајну јединицу није дозвољено уношење лако запаљивих и експлозивних материјала, пиротехничких средстава, наркотика и опијата, као ни припремање хране са јаким или непријатним мирисом. У поједине смештајне јединице забрањен је унос хране и пића. Путник преузима обавезу поштовања правила понашања у одредјеном смештајном објекту, уздржавање од узимања више хране са шведског стола него што је госту потребно, забрану изношења хране из ресторана, поштовање реда, немогућност смештаја у собе пре одредјеног времена, по правилима које одредјује хотелијер, обавезу напуштања собе у одређено време, правила у погледу облачења и сл. Није дозвољено коришћење електричних апарата који имају високу потрошњу струје и могу својим оптерећењем изазвати неисправности на електричним инсталацијама. Сваки смештајни објекат има своје, интерене, прописе о претходно наведеном. Време уласка у собу или апартман и напуштања собе не мора бити идентично у свим објектима и исто одређује хотелијер ( по правилу, уколико нешто друго није предвиђено, улазак у собе је најраније после 14.00 часова и најкасније до 16.00 часова на дан почетка коришћења смештаја, а напуштање смештајне јединице најкасније до 09.00 часова у вилама-студији и апатмани пансионима, у хотелима до 10.00 часова, на дан завршетка коришћења смештајне јединице). Путник нема право на рефундацију због самовољног, односно својом кривицом изазваног повременог или превременог напуштања смештајне јединице, ни на цену смештајне јединице, ни на цену исхране, ни на цену превоза. Рани или касни долазак у смештајни објекат, не даје право Путнику да дуже користи смештајну јединицу од прописаног правила смештајног објекта или од наведеног у Програму. У случају евентуалне штете коју гост учини у смештајној јединици или објекту, дужан је да износ настале штете надокнади власнику објекта или представнику локалне агенције-ино партнеру. Приликом доласка у смештајни објекат, власник или организатор могу затражити од путника да депонује личну карту или пасош до напуштања смештајног објекта, Смештајни објекти не морају имати сефове, одговарајући број (према броју соба и кревета) столова и столица у ресторану, бару, лобију и друго и лежаљки и сунцобрана око базена и на плажи. Лежаљке и сунцобрани нису увек бесплатни око базена, а на плажи се најчешће наплаћују. Базени у оквиру смештајног објекта могу бити привремено затварани због чишћења, као и у време поподневног одмора и ноћу. Радно време базена зависи искључиво од смештајног објекта и може бити двократно. Одржавање хигијене, промена постељине и пешкира, изношење смећа и друго, зависи искључиво од правила у смештајном објекту. У појединим смештајним објектима, због зеленила у окружењу или урбане средине, могу се у смештајној јединици појавити разни инсекти, влага (нарочито изражено у време киша и велике влаге), глодари (у време високе сезоне када су места преоптерећена туристима), за шта организатор не може бити одговоран. У време високе сезоне, у појединим местима, услед великог броја туриста, може доћи до отежаног снабдевања водом и струјом, као и одржавање хигијене и одношења смећа са јавних површина, за шта Организатор не може бити одговоран. Поједини стандарди, у неким смештајним објектима, нису слични и адекватни српским стандардима, као на пример ширина и дужина стандардних и помоћних лежајева, опрема у куињи, купатила (начин изградње, величина, без прозора, често без каде и ограђеног простора за туширање), капацитет и периоди топле воде у смештајној јединици, при чему организатор није могао имати утицаја, нити може бити одговоран. Ни организатор ни власник смештајне јединице не могу бити одговорни за јачину или нестанак WИ-Фи сигнала. Услуга АЛЛ ИНЦЛУСИВЕ, (даље: АИ) или све укључено и сличне услуге, не подразумевају да је све укјлучено у цену, већ само оно што је наведено на списку хотела и концепту АИ који је доступан искључиво код Организатора (на српском или енглеском језику) и који је једини обавезујући. (на сајту хотела или код других тоур оператора и локалних агенција може бити истакнут другачији садржај и концепт АИ услуге за исти хотел, а који се разликује од онога који је уговорио организатор). 

8.2. Исхрана: Ако другачије није посебно уговорено: - разноврсност, квалитет и количина хране, као и послуживање хране, није међусобно упоредиво са другим смештајним објектима, местима и земљама и зависи претежно од висине цене аранжмана, категорије смештајног објекта, земље и локалних обичаја без обзира да ли је услуживање по принципу самопослуживање на тзв. „шведском столу” или послуживање путем тзв „менија“. - услуга АИ са верзијама ЛИГХТ (благи) или УЛТРА (појачани) и било која друга слична верзија, подразумева услуге по интерним хотелским правилима и не може бити међусобно упоредива, у оквиру исте или различите категорије хотела, дестинације и земље. Садржај и концепт услуге је доступан код организатора на српском или енглеском језику и путник је о њему писмено обавештен и концепт уручен. Доручак, ако другачије није назначено у Програму, подразумева тзв. континентални са услуживањем. - уколико је попуњеност капацитета у хотелима испод 30% (или другог минимума који одреди хотелијер), могуће је да се уместо услуге самопослуживања тзв. ”шведски сто” услугу исхране изврши послуживањем тзв. „мени“ или „а ла царте“ или континентални доручак, ако хотел тако одлучи. У том случају, промена начина услуживања оброка не може бити предмет рекламације путника и организатор не може бити одговоран за такву промену. У смештајном објекту су идентични услови исхране, без обзира да ли по Уговору путују деца, старија лица или лица са посебним потребама. У случају да на лицу места путник са непосредним пружаоцем исхране постигне другачији договор, Организатор не сноси никакву одговорност за неадекватно извршену услугу исхране. 

<br><br>
8.2. Ishrana: Ako drugačije nije posebno ugovoreno: - raznovrsnost, kvalitet i količina hrane, kao i posluživanje hrane, nije međusobno uporedivo sa drugim smeštajnim objektima, mestima i zemljama i zavisi pretežno od visine cene aranžmana, kategorije smeštajnog objekta, zemlje i lokalnih običaja bez obzira da li je usluživanje po principu samoposluživanje na tzv. „švedskom stolu” ili posluživanje putem tzv „menija“. - usluga AI sa verzijama LIGHT (blagi) ili ULTRA (pojačani) i bilo koja druga slična verzija, podrazumeva usluge po internim hotelskim pravilima i ne može biti međusobno uporediva, u okviru iste ili različite kategorije hotela, destinacije i zemlje. Sadržaj i koncept usluge je dostupan kod organizatora na srpskom ili engleskom jeziku i putnik je o njemu pismeno obavešten i koncept uručen.
Doručak, ako drugačije nije naznačeno u Programu, podrazumeva tzv. kontinentalni sa usluživanjem. - ukoliko je popunjenost kapaciteta u hotelima ispod 30% (ili drugog minimuma koji odredi hotelijer), moguće je da se umesto usluge samoposluživanja tzv. ”švedski sto” uslugu ishrane izvrši posluživanjem tzv. „meni“ ili „a la carte“ ili kontinentalni doručak, ako hotel tako odluči. U tom slučaju, promena načina usluživanja obroka ne može biti predmet reklamacije putnika i organizator ne može biti odgovoran za takvu promenu. U smeštajnom objektu su identični uslovi ishrane, bez obzira da li po Ugovoru putuju deca, starija lica ili lica sa posebnim potrebama. U slučaju da na licu mesta putnik sa neposrednim pružaocem ishrane postigne drugačiji dogovor, Organizator ne snosi nikakvu odgovornost za neadekvatno izvršenu uslugu ishrane.
<br><br>
9.ПУТНЕ ИСПРАВЕ И ПРЕВОЗ<br><br>
9.1. Путне исправе: Сви услови објављени у програму путовања односе СЕ ИСКЉУЧИВО НА ДРЖАВЉАНЕ СРБИЈЕ те организатор путовања НИЈЕ дужан, нити овлашћен, упозорити путнике - држављане других држава на услове ( визне на пр. ) који важе за одредишну или транзитну земљу, већ је искључива обавеза путника, страног држављанина, да се о томе информише код надлежног конзулата, те да, у складу са тим, потребне услове и исправе обезбеди благовремено. Уколико се путовање не може реализовати из напред наведених разлога, туристичка агенција Арсениије с обзиром на напред наведено, не може сносити никакву одговорност, јер се ради искључиво о пропусту путника - страног држављанина, будући ДА ОБЈАВЉЕНИ УСЛОВИ ВАЖЕ САМО ЗА ДОМАЋЕ ДРЖАВЉАНЕ. Путник је дужан да се сам стара о важности својих путних исправа, и у сумњи изврши одговарајућу проверу код надлежних власти. За путовање у иностранство путник мора имати важећу путну исправу са роком важења још најмање 6 месеци од дана завршетка путовања. Службеник агенције (организатора путовања, или пак субагента-посредника, код кога се уплата врши ) није овлашћен да утврђује валидност путних и других исправа и докумената. Путник је у обавези да, у року предвидјеном програмом путовања, достави потребне податке и презентира документа за визу земље у коју путује, уколико исту прибавља организатор. У противном, за случај да не достави потребне исправе у року, сматраће се да је одустао од путовања. Организатор не јемчи добијање визе, нити добијање визе у року, као што не одговара за тачност података у визи, нити за евентулане грешке учињене од стране амбасаде, или пак трећег лица, а које би могле утицати на ваљаност и важност визе. Неускладјеност личних података датих организатору са подацима у пасошу путника ( имена путника и др.) могу имати за последицу исписивање нове авионске карте, уз трошкове или чак проглашење карте нерегуларном, у току путовања, за шта последице сноси сам путник. Путник је одговоран за своју авионску карту од тренутка када је добије од водича на аеродрому, или службеника агенције у пословници. Не постоји могућност издавања дупликата авионске карте, као ни бординг карте, те путник у целости сноси последице губитка истих. Организатор не сноси одговорност за неисправност било ког путног документа, нити немогућност реализације путовања услед забране путнику, од стране пограничних или других надлежних власти, уласка, транзита или даљег боравка у земљи. У том случају, организатор има применити одредбе тач.11 ОУП-а. Путник је у обавези да се сам стара, током трајања путовања, о својим путним исправама, те уколико изгуби путну исправу, или му иста буде украдена, дужан је о свом трошку обезбедити нову, и сносити све евентуалне штетне последице које из тога проистекну. 
<br><br>
9.2. Превоз : Превоз путника авионом регулисан је медјународним прописима о авионском саобраћају, као и прописима авио компанија које оргранизатор путовања ангажује. Путовања авионом на редовним линијама подразумевају превоз путника економском класом. У случају померања предвидјеног времена полетања од стране авио-компаније као и закашњења авиона на једном или више редовних или чартер летова у току реализације путовања, организатор путовања не сноси одговорност за евентуалне последице изазване закашњењем, изазваним било којим узроком, који је ван сфере утицаја организатора, као што су безбедносни разлози, дозволе контроле лета, временски услови, технички кварови и сл. већ се примењу важећи прописи и узансе у авио саобраћају. Путник је у обавези да са посебном пажњом поступа приликом проласка уобичајених процедура на аеродромима, те да се благовремено укрца у авион, прецизно следећи упутства и упозорења која непосредно пре лета објављује авио компанија. Организатор не може бити одговоран уколико путник из било којих разлога пропусти лет, не укрца се на авион, погреши излаз-гате, или задоцни, јер се ради о искључивом пропусту самог путника. Напред наведено се односи и на друге видове превоза и трансфера. Цена аеродромских такси и авио карата, подложна је променама, а исту прописује авио превозник, с тим што је релевантна цена на дан реализације лета, те се одбијање путника да плати евентулану разлику у цени у односу на ону која је важила у време закључења уговора, сматра одустајањем од путовања, те повлачи примену тач.11 ових ОУП-а. Ако другачије није посебно уговорено превоз и трансфери обављају се стандардним туристичким аутобусима или другим средствима према прописима и критеријумима који важе у земљи у којој је регистрован превозник кога ангажује организатор (минибус, комби, путничко возило, такси и слично) и примењују се прописи, принципи и правила одређених од стране превозника (на пример превоз у било ком превозном средству не подразумева нумерисана седишта, нити укључен оброк и пиће током путовања итд.). Путник има обавезу да прихвати свако додељено седиште или лежај у превозном средству које му организатор додели. Организатор има право да за превоз ангажује све типове туристичких превозних средстава који испуњавају услове предвиђене прописима (аутомобил, такси, комби, минибус, стандардни аутобус или аутобус на спрат, трајект, брод, чамац и друго), као и друга исправна и регистрована превозна средства ако то околности (мали број путника, саобраћајне гужве, временске непогоде, штрајкови...) условљавају. За време вожње у аутобусима тоалети нису у употреби, осим уколико то није посебно наведено у програму. У случају кашњења аутобуса због временских услова, ванредних прилика у саобраћају, прекомерних задржавања на границама, квара и слично, организатор не сноси одговорност за евентуалне последице изазване закашњењем. Нити једна варијанта превоза не подразумева укључен бесплатан оброк нити пиће у току путовања, уколико нешто друго није предвидјено програмом. У случају куповине само карте за превоз аутобусом, авионом, трајектом/бродом или возом, свака промена датума поласка или повратка од стране путника, биће наплаћена по ценовнику овлашћеног превозника или организатора. Уколико организатор ангажује комби или минибус, у њима не мора бити тоалет. Током превоза превозним средством, забрањено је пушење, конзумирање алкохола и опојних средстава. У случају непоштовања ових одредаба, пратилац аутобуса ће ускратити даљи превоз путнику. Путник је дужан да сву насталу штету својом не пажњом у превозном средству надокнади превознику на лицу места. Путник има обавезу примереног понашања у превозном средству и поштовање других путника, собраћајних прописа и правила о превозу путника, а у супротном организатор има право да га не прими у превозно средство или у присуству полиције удаљи из превозног средства и даљи превоз до одредишта неће бити обавеза организатора. Уколико путник због удаљавања из превозног средства одустане од путовања, примењиваће се скала отказа из тачке 12. ОУП. - маршруту и паузе (места и дужине трајања) током путовања одређује пратилац групе и возач који имају право да, због непредвидивих, неизбежних, законских или безбедоносних и сличних околности, промене ред вожње, место поласка/доласка аутобуса, маршруту и места за паузе и редослед обилазака локалитата и локалитете који ће се обићи. Организатор има право да скрене превозно средство до 20 километара са објављене маршруте ради сакупљња путника, а да о томе претходно не обавести путника. Због великог броја вила и хотела у појединим местима одредишта, као и због непредвидивих саобраћајних гужви или радова на путу, полазак испред вила или хотела може бити и 60 минута након заказаног времена повратка. У случају кашњења у односу на објављено време повратка аутобуса, брода или авиона, организатор нема обавезу обавештавања путника о томе. Неусклађеност личних података датих Организатору са подацима у пасошу путника (имена, презимена, годишта родјења путника и друго) могу имати за последицу исписивање нове бродске или авионске карте, уз трошкове или проглашење карте нерегуларном за шта последице сноси путник. Путник је одговоран за своју авионску и бродску карту од тренутка када му се уручи на аеродрому или у агенцији. Не постоји могућност издавања дупликата бродске, авионске и бординг карте. Путник у целости сноси последице губитка/нестанка исте током путовања. - бродске, авионске или посебне превозне карте важе само на њима назначеним именима, релацијама, датумима и временима. - превоз путника ваздушним, друмским, железничким, морским, речним или језерским превозним средствима обавља се и директна је одговорност ових превозника одређена у складу са прописима и обичајима којима се регулишу поменуте врсте превоза и ван утицаја и одгворности су организатора. - уплатом превоза (у оквиру аранжмана или само превоза) сматра се да је путник прочитао све наведене напомене и изводе везане за превоз, те у случају да додје до наведених ситуација и тачки 9.2., то не може бити предмет накнадног приговора и жалбе. 
<br><br>
10. ПРАВО ОРГАНИЗАТОРА ПУТОВАЊА НА ОТКАЗ<br><br>
Организатор путовања, може отказати путовање потпуно или делимично, у случају наступања ванредних околности које се нису могле предвидети, избећи нити отклонити, а које би, да су постојале у време објављивања програма, биле оправдан разлог организатору да програм не објављује и уплате не прима. Уколико се путовање са ових оправданих разлога прекида, организатор има право на накнаду за стварно пружене услуге. Организатор је овлашћен отказати путовање у случају недовољног броја пријављених путника, у складу са одредбама програма путовања, о чему је дужан известити путнике благовремено, а најкасније 5 дана пре предвидјеног почетка путовања, уз обавезу да путнику изврши повраћај уплаћених средстава у целости, без одлагања, а најкасније у року од 8 дана од дана отказа. Уколико у програму путовања није нешто друго наведено, минималан број пријављених путника за путовање аутобусом је 30 путника, редовним авио линијама у Европи 20 путника, за путовање на интерконтиненталним авио линијама 15 путника, а за путовање на посебно уговореним чартер линијама, возовима или хидроглисерима најмање 80% попуњености капацитета. У случају потпуног одустанка од уговора организатор ће настојати да путнику понуди алтернативни програм путовања за исту или другу дестинацију, који путник писаним путем у року од 24 сата прихвата или одбија, а у случају прихватања новог уговора путник се одриче било каквих потраживања према организатору по основу раније закљученог уговора. Уколико се започето путовање из оправданих разлога прекине, организатор има право на накнаду за стварно извршене услуге. 
<br><br>
11. ОДУСТАЈАЊЕ ПУТНИКА ОД ПУТОВАЊА<br><br>
Путник има право да одустане од путовања, о чему је дужан писмено известити организатора путовања. Датум писменог отказа представља основ за обрачун накнаде која припада организатору, изражене процентуално у односу на укупну цену путовања, и то: - ако се путовање откаже више од 60 дана пре почетка путовањам организатор има право на накнаду учињених административних трошкова. 
<br><br>
- 10 % ако се путовање откаже од 60 до 45 дана пре почетка путовања;
- 20 % ако се откаже 44 до 30 дана пре почетка путовања;
- 40 % ако се откаже 29 до 20 дана пре почетка путовања;
- 60 % ако се откаже 19 до 15 дана пре почетка путовања;
- 80 % ако се откаже 14 до 10 дана пре почетка путовања;
- 100 % ако се откаже 9 до 0 дана пре почетка путовања или у току путовања.
<br><br>
Путник је у обавези организатору надокнадити само стварне, односно учињене трошкове уколико је до отказа дошло због околности које није могао предвидети, отклонити, нити избећи, а које би, да су постојале у време закључења уговора, представљале оправдан разлог да се уговор не закључи ( примера ради: смрт путника, брачног друга, сродника првог наследног реда, брата или сестре,оца или мајке, сина или ћерке ). О наступању напред наведених околности путник мора пружити ваљане доказе (умрлицу ) и једино под тим условом може захтевати повраћај уплаћених средстава, ако иста прелазе стварне трошкове организатора. Ситуације као што су, примера ради, терористички напади, експлозије, болести, заразе, епидемија, забрана путовања,и сл. поводом којих није званично проглашено ванредно стање, и то у административној области где се налази одредишна дестинација, у време предвидјено за путовање, у дужем трајању, не могу се сматрати оправданим разлозима за отказ у смислу горе наведене одредбе. Уколико уплаћена аконтација није довољна да покрије настале трошкове отказа, путник је дужан надокнадити штету организатору до пуног износа трошкова. Организатор путовања, у случају да путник који је одустао, обезбеди одговарајућу замену, или пак замену изврши сам организатор, дужан је путнику извршити повраћај уплаћених средстава у укупном износу, по одбитку само стварних и учињених трошкова. У случају одустанка једног од путника - корисника аранжмана, постоји обавеза доплате, примера ради, за једнокреветну собу, двокреветни апартман уместо трокреветног и и сл.а све према програму путовања и објављеном ценовнику. Промена ( по жељи путника) уговореног места и датума путовања, смештајног објекта, смештајне јединице, недобијање визе или неблаговремено добијање визе, и сл. сматра се одустајањем путника од путовања, у ком случају се примењују одредбе тач. 11 ових услова путовања. Код отказа уговора, организатор путнику не враћа уплаћени износ на име осигурања и добијања виза. Одустанак једног путника из уговора од путовања, не ослобадја остале путнике из уговора обавезе исплате целокупног уговореног путовања. Такав случај ће се сматрати променом или одустанком од уговореног путовања и примењиваће се напред наведене одредбе за случај одустајања од путовања, осим у случају да путници сами пронађу замену, када ће се обрачунати и наплатити само стварни, учињени, трошкови промене путника и то само у случају да су за то испуњени сви законски и времнски (термини) услови за промену. У случају одустанка од путовања које је покривено полисом осигурања од отказа, Путник своје право остварује директно од осигуравача. Код одустанка од Уговора, Путнику се не враћа износ плаћен Организатору за посредовање у добијању виза, као и плаћених законских и других обавеза (аутобуске, авио и бродске карте које се најчешће не могу сторнирати и вратити и сл., а нарочито у чартер саобраћају или код карата у редовном саобраћају купљених уз клаузулу да се карте не могу вратити, тзв. “нот рефундабле. 
<br><br>
12. ИЗМЕНА ПРОГРАМА ПУТОВАЊА<br><br>
Организатор путовања има право на измену програма путовања, уколико је иста узрокована ванредним околностима које организатор није могао предвидети, избећи или отклонити, с тим да трошкови који су настали услед измене програма падају на терет организатора. Организатор задржава право промене дана или сата путовања, као и право промене редоследа у програму, уколико додје до промене услова ( ред летења, принудна слетања, квар превозног средства, гужва на границама или у саобраћају, безбедносна ситуација у одредјеној земљи, елементарне непогоде,затварање неког од локалитета предвидјеног за обилазак, промена у визном режиму, или какве друге ванредне околности ), без обавезе исплате штете или какве друге накнаде путнику. До напред наведене промене може доћи у току релизације путовања и услед специфичности на појединим дестинацијама у односу на календарски период ( верски празници и обичаји, државни празници и сл.). У том случају, организатор је дужан без одлагања известити путника о промени, на начин који је у датом тренутку најцелисходнији, те је путник у обавези прихватити и усмено обавештење (уколико због недостатка времена није могуће упутити исто писменим путем). Уколико се започето путовање из оправданих празлога прекине, организатор има право на накнаду за стварно извршене услуге. Замена уговореног смештаја може се вршити само употребом објеката исте категорије или, на терет организатора, употребом објеката више категорије и у уговореном месту смештаја, па уколико је до измене у програму дошло из разлога и на начин који су предвидјени законом и овим Општим условима путовања, то понудом другог објекта у оквиру законом предвидјених ограничења организатор је испунио своју обавезу, па путник не може основано накнадно истицати приговоре са тог разлога, јер је организатор поступао у складу са законом. Смештај у објекте ниже категорије може се извршити само уз сагласност путника, уз повраћај разлике у цени сразмерно категорији смештајног објекта. 
<br><br>
13. ПРИГОВО И РЕКЛАМАЦИЈЕ ПУТНИКА И РЕШАВАЊЕ СПОРОВА<br><br>
Сваки путник појединачно (потписник уговора у своје име и у име лица из уговора) има право приговора због неизвршене или делимично извршене услуге те је дужан организатору путовања уложити писмену, благовремену, образложену рекламацију са приложеним доказима, најкасније у року од 8 дана од дана завршетка путовања. По протеку овог рока организатор није дужан разматрати уложену рекламацију. Организатор је у обавези одговорити на примљену писмену, уредну и благовремену рекламацију у року од 15 дана од дана пријема исте, и у истом року извршити повраћај средстава на име снижења цене, за случај да је приговор оправдан. Уколико приговор није уредан да би се по њему могло поступати, организатор ће доставити путнику допис-одговор са позивом да исти у остављеном року уреди, под претњом последица пропуштања. Исто тако, организатор није у обавези да разматра групне рекламације достављене без уредног пуномоћја за заступање, као ни групне рекламације без чињенично конкретизованог приговора у односу на сваког корисника понаособ. За помоћ, хитне и друге случајеве, као и рекламације путник прво треба контактирати представника организатора или локалну агенцију – партнера организатора. У случају да му они нису доступни, може контактирати организатора преко телефонског броја 00381(0)63 780 7888, или преко е-маила: бранцхзр@гмаил.цом За хитне и сличне поступке потребно је да путник наведе број уговора, место путовања, назив смештајног објекта, имена путника, адресу и број телефона преко којих се може контактирати. Путник је у обавези да добронамерно сарађује и стрпљиво сачека временски оквир од 24 до 48 часова да се оправдана рекламација на лицу места отклони (на пример квар фрижидера, нестанак струје или воде - хладне или топле, лоше очишћен апартман, недостатак опреме, посуђа, постељине, пешкира и други недостаци) и прихвати понуђено решење које одговара уговореној услузи или слично приверемено решење до коначног. У случају да путник прети организатору или представнику организатора или његово понашање прелази границе Законом дозвољеног и пристојног понашања, представник је обавезан затражити асистенцију и заштиту полиције. У таквом случају организатор одбацује сваку одговорност за штету коју би у том случају могао трпети путник. Ако путник на лицу места не прихвати понуђено решење које одговара уговореној услузи, организатор неће уважити накнадне путникове рекламације. У интересу је путника, због благовременог отклањања евентуалних пропуста, да своју рекламацију упути на лицу места овлашћеном представнику организатора путовања или другом задуженом лицу, те ако је узрок приговора отклоњен на лицу места, путник о томе потписује одговарајућу потврду, а у супротном, чињеница да је наставио са коришћењењем понуђених услуга, сматра се да је са датим решењем у потпуности сагласан и да неможе тражити никакву надокнаду. Уколико узрок приговора није могао бити отклоњен на лицу места, путник о томе, као доказ, потписује потврду заједно са представником организатора. Уколико је до неизвршења или непотпуног извршења услуга дошло кривицом организатора путовања, путник има право снижење цене у висини реалне разлике измедју уговорених и стварно извршених услуга. У интересу обе уговорене стране, пре свега са разлога економичности и целисходности је да путник, до добијања одговора поводом рекламације, не иницира друге законом предвидјене поступке, ради чега ће се сваки захтев путника за покретање поступка пред надлежним органима, пре истека рока за решавање приговора, сматрати преурањеним, што се односи и на обавештавање јавних медија о спорном односу. Висина накнаде, која се исплаћује по основаном и благовременом приговору, сразмерна је степену неизвршене,односно делимично извршене услуге,што значи да иста не може подразумевати и обухватити искоришћене услуге, нити достићи износ целокупне цене аранжмана. Уколико путник прихвати исплату накнаде на име сразмерног снижења цене, или који други вид накнаде, подразумева се да је сагласан са предлогом организатора за мирно решење спора, те се на тај начин одрекао свих даљих потраживања према организатору у вези спорног односа, по било ком основу, без обзира на чињеницу да ли је о томе потписао писмену потврду о извршеној рефундацији са клаузулом о коначном разрешењу међусобних спорних односа. Сматраће се да је повраћај разлике у цени путнику извршен и постигнут договор са путником у складу са законом и овим Општим условима путовања, када је организатор путнику понудио реалну разлику у цени за неадекватно пружене услуге, у складу са ценовником непосредног пружаоца услуга који је важио на дан закључења уговора о путовању, и другим расположивим доказима, те да је организатор поступио у складу са позитивним прописима. 

<br><br>
14. ПРТЉАГ<br><br>
Превоз пртљага до одређене тежине коју одређује превозник, је бесплатан. Вишак пртљага путник плаћа према важећим ценама превозника. Код превоза аутобусом путник може понети 1 комад пртљага укупне тежине до 20 кг. Деца до две године немају право на бесплатан пртљаг. Путник је дужан да води бригу о својим стварима, унетим у кабину превозног средства, као и давању односно преузимању пртљага предатог превознику, као и о пртљагу унетом у смештајни објекат, у ком случају је путник дужан непрекидно имати под контролом свој пртљаг, од тренутка уласка до тренутка напуштања хотела, посебно у холовима и заједничким просторијама. Организатор не може бити одговоран за изгубљени, оштећени или украдени пртљаг током путовања, као ни онај који је стигао са закашњењем или после путовања. Превоз пртљага авионом подразумева дозвољену тежину пртљага до 20 кг по особи, осим код летова лоw цост компанијама који подразумевају само ручни пртљаг, док се обичан пртљаг додатно доплаћује. Сваки вишак тежине, се наплаћује накнадно по килограму у зависности од важећих правила авио компаније – авио превозника . На свим аеродромима се примењују посебна безбедоносна правила у вези са ручним пртљагом, те препоручујемо за више информација да се путник информише на аеродрому Никола Тесла у Београду на телефон 011/ 209- 4444 или wеб сајта: www.бег.аеро или на аеродрому одакле је полазак. Штете и губитак пртљага на летовима. Путник је дужан да пријави без одлагања на лицу места надлежној аеродромској служби за изгубљени пртљаг, јер авио компаније по правилу одбијају накнаду ако није попуњен и предат формулар за пријаву штете. Деца до две године немају право на бесплатан пртљаг. Сва своја права по наведеном основу, путник остварује директно од превозника или пак осигуравача а према важећим међународним и домаћим посебним прописима који важе у тој области и важећим узансама. 
<br><br>
15. 15. ЦАРИНСКИ и ДЕВИЗНИ ПРОПИСИ<br><br>
Путник је дужан стриктно поштовати царинске и девизне прописе, како Србије, тако и прописе и законе земаља кроз које пролазе и у којима борави - те у случају немогућности наставка путовања због кршења наведених прописа- све последице и трошкове сноси сам путник. Путник је дужан од пограничних власти обезбедити одговарајућу потврду о свим својим вредностима и драгоценостима које носи са собом. Уколико постоји сеф у смештајној јединици или на рецепцији, путник је дужан приликом смештаја депоновати своје драгоцености у сеф. 
<br><br>
16. ЗДРАВСТВЕНИ ПРОПИСИ<br><br>
Путник је дужан, већ приликом закључења уговора, избора дестинације, начина превоза и сл. водити рачуна о свом здравственом стању и здр.стању деце и лица која са њим путују ( хроничне болести, алергије, старосна доб, инвалидитет, психијатриске болести и друго, па услед тога неопходност специфичне исхране, смештаја, посебних услуга и третмана ) те писмено уговорити посебне услуге, везано за то, а у противном, организатор путовања не преузима никакве посебне обавезе, нити може сносити одговорност за штету по том основу, нити било каква рекламација са тим у вези може бити основана. Све напред наведено се односи, нарочито, и на избор факултативних излета без обзира што исти нису саставни део програма путовања и што их организује страна агенција - треће лице. Путовања у неке земље, у којима важе посебна правила која обухватају обавезну вакцинацију или набавку одредјених докумената, подразумевају обавезу путника да обави потребне вакцинације и обезбеди одговарајуће потврде о томе. Препоручујемо уплату полисе за здравствено осигурање. Посебно упозоравамо, да одабиром ваневропских дестинација (посебно афричких и азијских) путник преузима ризик од наступања здравствених компликација и последица, које могу настати услед реакције организма на другачији састав воде, хране, ваздуха и сл. Уколико Ваш аранжман обухвата осигурање (што мора бити изричито наведено у програму путовања) на осигурање се примењују Услови осигурања, те је неопходно да се са истима детаљно упознате, јер је у њима садржан ниво услуга и упутство које, као корисник осигурања, морате следити ради остваривања својих права. 
<br><br>
17.ЗАШТИТА ЛИЧНИХ ПОДАТАКА ПУТНИКА<br><br>
Лични подаци путника представљају пословну тајну организатора. Путник је сагласан да личне податке организатор може користити за реализацију уговореног програма путовања при чему се не могу саопштавати адресе, место и време, цена путовања и имена сапутника, осим по одобрењу самог путника или на захтев надлежних органа, у законом предвидјеном поступку, у складу са посебним прописима. 
<br><br>
18. ИНФОРМАЦИЈЕ<br><br>
Усмене информације, и било које друге врсте информација, које се разликују од оних које су садржане у уговореном писменом програму путовања не обавезују организатора путовања. 
<br><br>
19. ПОПУСТИ ЗА ДЕЦУ<br><br>
Молимо да пажљиво проучите наше услове који се односе на остваривање попуста за децу,као и на остале погодности које су посебно дате у програму путовања. Ови услови су детерминисани од стране хотелијера, и исте треба тумачити рестриктивно (то значи ако попуст остварују, примера ради, деца до две године, релевантан је календарски датум када дете навршава две године у моменту уласка у хотел и ништа преко тога). 
<br><br>
20.ИНДИВИДУАЛНА ПУТОВАЊА НА УПИТ<br><br>
За индивидуалне резервације путовања и хотела на упит, путник полаже на име трошкова резервације депозит који не може бити мањи од 20 еура у динарској противвредности. Уколико резервација буде прихваћена од стране путника, депозит се урачунава у цену аранжмана. Уколико резервацију организатор не потврди, депозит се у целости враћа путнику. Ако путник не прихвати понуђену или потврђену резервацију, износ депозита задржава организатор у целости. Уколико дође до промене резервације, на име трошкова резервације наплаћиваће се наканда у износу од 15 еура у динарској противредности. Организатор, не одговара за недостатке, материјална и телесна оштећења код индивидуалних туристичких услуга, по захтеву путника, за које је он само посредник између путника и непосредних пружаоца услуга (нпр. појединачна услуга смештаја, превоза, улазнице за спортске манифестације, излете, рент-а цар и др.) 
<br><br>
21. ОСИГУРАЊЕ И ГАРАНЦИЈА ПУТОВАЊА<br><br>
У цену путовања није укључено путно осигурање. Организатор је дужан да информише путника о могућности обезбеђења полиса здравственог осигурања током боравка у иностранству, као и пакета путног осигурања (осигурање пртљага, осигурање од последица несрећног случаја, осигурање од отказа путовања и др.) за путовања у иностранству. Путнику се препоручује да обезбеди полисе за наведени пакет путног осигурања. Пакет путног осигурања не покрива обавезно здравствено осигурање, те се путнику препоручује да исто обезбеди, јер то може бити разлог да му наше или пограничне власти не дозволе даље путовање или да путник мора сам платити значајне трошкове евентуалног лечења. Уколико организатор нуди путна осигурања, ради се само о посредовању. Уговор о осигурању се закључује само између путника и осигуравајуће компаније, коме се евентуални захтеви директно упућују. Треба да прочитате услове осигурања и обавезе из уговора о осигурању. Премије осигурања нису саставни део цене путовања и доспевају одмах при закључивању уговора о осигурању. Према Закону о туризму организатор има гаранцију путовања и то: полиса осигурања бр. XXXXXXXXXXX издате XX.XX.XXXX. год. осигуравајуће компаније „XXXXXX д.о.о." из XXXX Бул. XXXXX . (У случају настанка осигураног случаја као последице инсолвентности путник се може обратити Асистентској кући Цорис на следећи број телефона + 381 11 36 36 999, или на маил: цорис@цорис.рс. Позивањем Цалл Центра Асистентске куће могуће је обезбедити принудни смештај, повратак путника у земљу, и потпуну подршку путнику 24х.) Путник је обавезан да достави осигуравачу и организатору број уговора, место путовања, назив смештајног објекта, имена путника, адресу или број телеона, фаxа или е-маил преко којих се може контактирати у месту тренутног боравка. У случају штете нанете путнику путник своја права за накнаду штете остварује на основу правноснанжне и извршне судске пресуде, односно одлуке арбитражног суда или другог вансудског решења потрошачког спора, у складу са овим Општим условима путовања и законом РС) Исцрпљујућа осигурана сума износи 300.000 еура и представља максималну обавезу осигуравача. Плаћање накнаде из осигурања вршиће се по средњем курсу НБС. Осигурањем се обезбеђују: А -У случају инсолвентности: 1) трошкови нужног смештаја, исхране и повратка путника са путовања у земљи и иностранству, у место поласка; 2) потраживања уплаћених средстава путника по основу уговора о туристичком путовању, које организатор путовања није реализовао; 3) потраживања уплаћених средстава путника, у случају отказа путовања од стране путника, у складу са Општим условима путовања; 4) потраживања разлике између уговорене цене путовања и цене путовања снижене сразмерно неизвршењу или непотпуном извршењу услуга обухваћених програмом путовања. Б -У случају штете нанете путнику: 1) потраживања уплаћених средстава путника по основу уговора о туристичком путовању, које осигураник није реализовао; 2) потраживања разлике између уговорене цене путовања и цене путовања снижене сразмерно неизвршењу или непотпуном извршењу услуга обухваћених програмом путовања. Потписивањем уговора о путовању, путник потврдјује да су му уручени општи и посебни и услови МИЛЕНИЈУМ ОСИГУРАЊА, потврда о гаранцији путовања под редним бројем уговора о путовању, и да исте у целости прихвата, као и да је упознат са другим видовима осигурања које овај осигуравач нуди, и то путним осигурањем у другачијем обиму, осигурањем пртљага у другачијем обиму, као и другим видовима осигурања. 
<br><br>
22.УПОЗОРЕЊЕ<br><br>
*Препоручујемо да замену девиза вршите у овлашћеним мењачницама, да бисте избегли све евентуалне ризике. *Посебно молимо путнике да се брижљиво старају о свом новцу, драгоценостима и вредним стварима, јер организатор путовања не сноси одговорност за губитак или крадју истих. *Препоручујемо да своје драгоцености обезбедите у сефу, сходно правилима и условима хотела у коме сте смештени. *За случај било какве инцидентне ситуације, која спада у домен прекршајне или кривично правне одговорности ( крадја, туча, саобраћајна незгода и сл.) надлежни су органи гоњења домицилне земље, те, уколико до таквих ситуација додје, пријаву морате упутити без одлагања. Организатор путовања (наш представник) је једино овлашћен да Вам помогне у посредовању измедју Вас и надлежних власти. *Молимо да, обавезно, два дана пред почетак путовања, проверите време поласка. Код чартер аранжмана, промена часа полетања у одласку или повратку се не сматра изменом у програму путовања, јер иста зависи од околности које нису у компетенцији организатора путовања ( дозвола ваздухопловних власти, контроле лета, безбедносних разлога и сл. ) те промена часа полетања авиона,у одласку, или повратку, па чак и у случају да слетање из објективних околности буде након поноћи, и већ задире у други календарски дан, или је у питању било каква ванредна ситуација, као што је принудно слетање, квар авиона и сл. не може бити релевантан разлог за истицање приговора, јер агенција на ову околност не може утицати и не сноси одговорност. *Оргранизатор путовања не може сносити било какву одговорност за догадјаје који су ван сфере његове делатности и утицаја, као што су обуставе рада, штрајкови,терористичка дејства, временски услови, природне катастрофе, епидемије и сл. а који доводе до померања часа или пак дана поласка и доласка, или пак доводе до немогућности реализације путовања, према програму путовања. Молимо да се пре закључења уговора о путовању информишете преко сајта Министарства спољних послова РС (www.мфа.гов.рс ) или на други начин, о земљама тзв. високог и умереног ризика, јер информације које су објављене не могу имати правни значај промењених околности. *Подсећамо да услуге представника агенције,који се стара о реализацији програма, не подразумевају целодневно присуство у хотелу, већ контакт и помоћ путницима по потреби и унапред заказаним дежурствима у објектима, о чему су информације истакнуте на огласној табли објекта. *Уколико путник током путовања самовољно напусти групу, представник организатора путовања може о истом одмах обавестити надлежне локалне, пограничне органе и амбасаду дотичне земље. *МОЛИМО ДА ПАЖЉИВО ПРОЧИТАТЕ ПРОГРАМ ПУТОВАЊА И ОПШТЕ УСЛОВЕ ПУТОВАЊА КАО И УСЛОВЕ ОСИГУРАЊА, ЈЕР ОНИ ЧИНЕ САСТАВНИ ДЕО УГОВОРА О ПУТОВАЊУ, И ОБАВЕЗУЈУЋЕ СУ ЗА ОБЕ УГОВОРНЕ СТРАНЕ. *На сва питања која нису уредјена овим Општим условима примењују се одредбе Закона о облигационим односима. *За путовања која имају посебна обележја ( конгреси, сајмови, школске и дјачке екскурзије и др. специјална путовања ) организатор може да утврди и објави »Посебне услове путовања«који имају важност само за одредјена путовања, и чине саставни део уговора о путовању. *У случају надлежности редовног суда, странке уговарају месну надлежност, према седишту организатора путовања. 
<br><br>
Ови Општи услови путовања се примењују почев од 08.01.2017.године, када престају да важе Општи услови путовања од 08.01.2016.године. Т.П."АРСЕНИЈЕ"


	</P>
	
	</body>
</html>
